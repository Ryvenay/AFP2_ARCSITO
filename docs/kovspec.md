# Követelmény specifikáció
## Áttekintés
Az alkalmazás célja az EKKE sporteseményein való részvételhez szükséges papír alapú regisztráció kiváltása mind hallgatóink, kollégáink és egyéb vendégeink számára. Az alkalmazást a látogatók számára iOS és Android platformra ingyenesen letölthető mobilalkalmazásként tervezzük elérhetővé tenni. Ezzel szemben munkatársainknak egy webes adminisztrációs felületet szeretnénk biztosítani a gördülékeny munka érdekében. A webes felületen és az applikációkban értelemszerűen eltérő funkciók lesznek elérhetők. Míg az applikációkban a felhasználók egyszeri regisztráció után a sportesemények listáját és egy ilyen esemény pontos részleteit tudják majd megtekinteni. Jelezni tudják részvételi szándékuk az appon belül, majd az alaklom eljövetelével egy QR kódot leolvasva be tudnak csekkolni. Munkatársainknak, az adminisztrátoroknak merőben más opciók lesznek elérhetők a webes felületen. Ők tudják hozzáadni, módosítani alkalom adtán törölni az eseményeket. Elsődleges szempont, hogy az adatokat (események listája, résztvevők adatai stb.) könnyen tudják exportálni olyan fájl kiterjesztésbe, amit Excel táblázatkezelő programmal minden további teendő nélkül meg lehessen nyitni. Továbbá az egyik legfontosabb funkció is itt lesz elérhető, mégpedig a QR kód generálás. Szeretnénk, ha adminisztrátoraink minden egyes eseményhez egy egyedi QR kódot tudjanak generálni, ami a vendéged becsokkolásához szükséges.

## Jelenlegi helyzet
Az Eszterházy Károly Katolikus Egyetem Sporttudomány Intézetén jelenleg teljesen papír alapon intézzük az eseményeink regisztrációt. Több probléma is van vele. Hely és időigényes, nem túl költséghatékony és a környezetre is káros.  Helyigénye nagy, mivel tárolni kell ezeket a papírokat bizonyos ideig. Időigényes, mivel a formanyomtatványok kitöltése kézzel jelentős időt vesz igénybe, arról nem is beszélve, hogy munkatársunknak/munkatársainknak állandó jelleggel elérhetőnek kell lenni bizonyos időintervallumokban. Nem költséghatékony, hiszen a papír és nyomdai kiadásaink állandóak. A környezetre károk tudniillik ezek a lapok iratmegsemmisítésen kötnek ki adott idő múlva.

## Vágyálom rendszer
A projekt célja egy mindenképpen olyan rendszer lenne, ami mind a két fél életét megkönnyíti. Szeretnénk, ha az eseményre való regisztráció nem lenne egy szűk időintervallumhoz kötve. Az applikáción belül egyszeri regisztráció, majd a későbbiekben bejelentkezés útján a kedves látogató érje el az összes aktuális rendezvény listáját. Ha netán valamelyik felkeltette az érdeklődését tudja megnézni ezeknek a pontos adatait (ilyen a helyen és az idő is például). Az esemény részletei "lap" alján legyen egy "Részt szeretnék venni!" lehetőség, mely amolyan igényfelmérés az adminisztrátoraink felé. Szükség lesz "QR kód beolvasás" opcióra is. Itt szeretnénk törekedni a lehető legjobb user experience-re. Az adminisztrátorok valós időben tudják követni az igények változását. Legyen joguk létrehozni, módosítani és törölni eseményeket és felhasználói adatokat. A QR kód generálhasson az adott eseményhez, ami legyen egyedi.

## Funkcionális követelmények
Két jogosultsági kört várunk el a projektben. Egy általános felhasználót, akik a leendő vendégeink és adminisztrátorokat, akik menedzselni tudják az eseményeket és hozzáférnek a felhasználók adataihoz. A vendég képes legyen megtekinteni az események összeségét, egy konkrét rendezvény pontos adatait. Tudja jelezni részvételi szándékát és tudja leolvasni az esemény helyszínén az ahhoz tartozó QR kódot a telefonja kamerájának segítségével. Az adminisztrátor hozhasson létre új eseményt, törölhesse vagy éppen módosíthassa a már meglévőeket. Generálhasson QR kódokat és tudja kimenteni az adatokat.
![Use Case diagram](img/usecase.png)

## Jelenlegi üzleti folyamatok modellje
Sajnos jelenleg egy elavult és nem túl fenntartható rendszert üzemeltetünk. A papíralapú regisztráció tűnhet a legegyszerűbb megoldásnak egy mezei külső szemlélőnek, azonban ez nem így van. A környezetre káros, sok hibalehetőséget magában hordozó szisztéma ez. A papír és a nyomdai költség permanens. Állandó kiadás, mely, ha utána számolunk, hosszú távon sokkal költségesebb, mint egy új innovatív megoldásba befektetni. Ám ez csak az egyik árnyoldala. A másik, mint már említettem a hibalehetőségeben rejlik. Mivel emberek töltetik ki a regisztrációs lapokat a résztvevőkkel így nem kizárható az a rizikó faktor, hogy valami olyan hiba csúszik a rendszerbe, ami egy elektronikus megoldással kiküszöbölhető lehetne. Példának okáért tegyük fel, hogy a kedves vendég kézírása nem olyan jól olvasható. Vagy esetleg elkeverik a papír stb. Az előbbiekben szó volt a pénzről, az esetleges tévedésekről, de egy harmadik tényező is ugyanolyan fontos. Ez nem más, mint az idő. Egy ilyen regisztráció, ha papíralapú rendkívül időigényes tud lenni és számunkra nem mindegy, hogy dolgozóinkat mennyire és mennyi időre terheljük le. Arról nem is beszélve, hogy ha a vendégeknek véletlen nem jó a regisztrációk időpontja, akár az eseményről is lemaradhatnak.